#### Uitleveren gebiedsinformatie (voorbeelden met BGT)

**BGT**  \
De Basisregistratie Grootschalige Topografie (BGT) leidt tot een gedetailleerde digitale kaart van Nederland. In de BGT worden objecten zoals gebouwen, wegen, water, spoorlijnen en groen op eenduidige manier vastgelegd.

Gemeenten, provincies en waterschappen maken de BGT samen met het ministerie van Economische Zaken (EZ), het ministerie van Defensie, Rijkswaterstaat en ProRail. Iedere bronhouder is verantwoordelijk voor zijn eigen stukje van de digitale kaart. De bronhouders zijn georganiseerd in de stichting Samenwerkingsverband Bronhouders voor de BGT (SVB-BGT).

De BGT kaart is ook beschikbaar op www.PDOK.nl.

**KLIC**  \
Ook de Klic-dienstverlening schakelt over naar het gebruik van deze basisregistratie.  \
De BGT wordt op 3 plekken gebruikt:
- Klic-online (graafmelding, oriëntatieverzoek en calamiteitenmelding);  \
Als achtergrondkaart wordt hier de visualisatie van "BGT lijngericht" gebruikt. De standaardschalen van de BGT dienstverlening zijn geïmplementeerd.
- Ontvangstbevestiging;   \
Als achtergrondkaart wordt ook hier de "BGT lijngericht" gebruikt. De standaardschalen van de BGT dienstverlening zijn geïmplementeerd. Er wordt de grootste schaal gebruikt waarmee de polygoon van het aangevraagde gebied volledig kan worden weergegeven.
- Klic-levering;  \
Voor de producten uit de Klic-levering wordt als achtergrondkaart de visualisatie van "BGT pastel" gebruikt. De kaart wordt zodanig geschaald dat het geselecteerde gebied (polygoon) volledig op de kaart kan worden weergegeven.

Als u bij het gebruik van de BGT afwijkingen constateert, wordt u gevraagd dit terug te melden via https://www.verbeterdekaart.nl/.

In deze map zijn diverse voorbeelden uitgewerkt waarbij per gebiedinformatie-aanvraag de gebruikte BGT-achtergrondkaarten worden getoond in:
- Klic-online
- ontvangstbevestiging
- leveringen; huidige zip-formaat ("klassiek") en nieuwe zip-formaat